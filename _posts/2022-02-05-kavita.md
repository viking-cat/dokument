---
layout: post
title: "Kavita Reader Container"
author: "Vikingcat"
tags: kavita container manga serier böcker docker
---

Kavita är en manga, serie och bok server. Byggd från grunden med fokus på manga och har som mål att bli en komplett lösning för alla läsbehov. Mjukvaran består av öppen källkod och kan installeras som en container i din favorit server.

*Under åren har jag samlat på mig en ohelig röra av saker. Därför skaffade jag mig en liten server för att spara och organisera saker. Nyligen lyckades jag kopiera över alla foton och skapa en cloud backup så nu nu är det dags att göra detsamma för allt läsmaterial. Det enklaste steget är att kopiera och sortera saker men sen måste jag komma åt det. Det enklaste är att skapa nätverksshårdiskar men det kommer med många begränsningar. Därför beslutade jag för att installera mjukvara på servern som tillåter mig att komma åt alla böcker mm på alla mina enheter. Min server är lite enkel och därför hade jag som krav att mjukvaran skulle vara lätt på resurserna och levereras som en docker image. Efter en del efterforskning så valde jag Kavita pga att den är ny, modern och enkel att hantera.*

Kavitas gränssnitt är en web sida som du kan nå över ditt nätverk i form av *https://ip.ip.ip.ip:port*. Om du skulle skapa en tunnel mellan internet och Kavita så kan du även nå ditt material på resande fot. Kavita tillåter dig att skapa och hantera användare men tänk på att bra säkerhet kräver mycket mer än detta när man exponerar något mot internet.

Gränssnittet känner du troligen igen från olika läs applikationer på mobilen eller nätet. Saker anpassar sig efter skärmens storlek, du kan sedan zooma och anpassa text och bilder efter hur du vill ha det. Kavita kommer ihåg det du ställer in och gör så du kan avbryta och återkomma när du känner för det.

Du bör bekanta dig med Kavitas dokumentation innan du börjar lagra saker på servern så att du organiserar mappar och namn på rätt sätt. Detta gäller alla former av media servrar som tex Plex. Kavita stödjer alla vanligt förekommande filformat som; ZIP, RAR, CBR, CBZ, CB7, CBT, TAR.GZ, 7ZIP, 7Z, EPUB2, EPUB3, PDF, JPG, JPEG, PNG, WEBP. I mitt fall så upskattade Kavita mina existerande filnamn med volymer och kapitel mm så det var bara att börja kopiera men till en början så dök inget upp! Detta kanske är den största bristen med Kavita, servern känner inte av när innehållet i mappar förändras. Därför undersöker servern mapparna en gång per dygn om inte du ändrar på standard inställningen. Ett annat alternativ är att gå in inställningarna och manuellt aktivera en "scanning" av volymen när du har kopierat färdigt. Lite klumpigt, speciellt om du har kopierat över något och råkat döpa ett omslag fel. Då måste du korrigera omslagsbilden och sedan scanna om hela volymen. Hårdvaran som min Kavita server körs på är inte så kraftfull men en scanning blir klar efter ett par minuter så det är inget stort problem men vi får se den dagen det finns mer material på servern.

Andra brister som jag har funnit är att:
* Det var lite kämpigt att hitta hur man hoppade direkt till ett specifikt kapitel. Kavita föredrar att presentera skaer i form av volymer/album.
* På mobilen måste jag begära att jag får skrivbordsversionen av hemsidan, annars får jag en suddig version av bilder.
* Det finns funktioner för att ändra omslag mm men de har aldrig fungerat bra för mig.

I slutändan har inte bristerna varit något hinder för mig. Jag har faktiskt uppskattat Kavitas enkelhet och nu när jag är bekant med hur jag skall tänka då jag skapar säkerhetskopior så brukar allting bli rätt från första försöket. Just nu är Kavita enbart på version 0.5 så de är bara halvvägs i mål men trots det så har de något som är mycket nära en komplett produkt. 

Mitt betyg blir helt klart godkänt för vad det är. Jag ser fram emot att se vad de gör i framtiden och tills vidare så har de min fulla rekommendation. Vill du ha en enkel server mjukvara för din samling av böcker och serier så är detta ett bra val.

# Länkar
: (Kavita Reader)[https://www.kavitareader.com/]
: (Kavita Github)[https://github.com/Kareadita/Kavita]
: (Kavita Wiki)[https://wiki.kavitareader.com/en]